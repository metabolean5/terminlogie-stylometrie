

C’est avec cet article (une interview a suivie et une autre va apparaître) et cette sublime photo que la presse grecque a annoncé l’arrivée de Judith Miller et François Regnault à Athènes dans le journal quotidien de grand tirage « Ta Nea ». Dans l’article avec le titre « Jacques Lacan à travers les yeux de sa fille » sont présentés la journée organisée au lieu prestigieux de culture, l’Institut Français d’Athènes, le14 octobre avec le titre « Lacan en 2011 ». L’article présente spécialement l’événement de l’inauguration de la bibliothèque d’orientation psychanalytique à Athènes le 15 octobre. Judith Miller a fait une belle présentation de ces événements au LQ no 61. L’article termine par l’actualité éditoriale avec la récente publication du Séminaire XX « Encore » en grec. 
Par Marina Frangiadaki




ΔΙΑΛΕΞΗ ΤΗΣ ΖΙΝΤΙΤ ΜΙΛΕΡ
 Ο Ζακ Λακάν μέσα από τα μάτια της κόρης του
 Μ.Π.
 ΔΗΜΟΣΙΕΥΘΗΚΕ: Παρασκευή 14 Οκτωβρίου 2011
Είναι μια σημαντική περσόνα της Ψυχανάλυσης, έστω και αν δεν είναι η ίδια ψυχαναλύτρια αλλά φιλόσοφος. Είναι όμως κόρη του Ζακ Λακάν. Η Ζιντίτ Μιλέρ (φωτογραφία), που βρίσκεται απόψε και αύριο στην Αθήνα, είναι το σύμβολο των απανταχού λακανιστών. Παντρεύτηκε – ο Φρόιντ αλλά και ο ίδιος ο Λακάν θα είχαν πολλά να πουν γι’ αυτό – τον σημαντικότερο μαθητή του πατέρα της, τον Ζακ-Αλέν Μιλέρ, τον οποίο ο Λακάν όρισε κάτι σαν διάδοχό του. Και είναι πρόεδρος – για τη Ζιντίτ πάντα ο λόγος – του Φροϊδικού Πεδίου, ενός θεσμού που ίδρυσε ο Ζακ Λακάν το 1979 με σκοπό την παγκόσμια διάδοση της ψυχανάλυσης.
 Για τους λακανιστές – και στην Ελλάδα υπάρχουν πολλοί – είναι λοιπόν ένα σημαντικό Σαββατοκύριακο αυτό. Αύριο η Ζιντίτ Μιλέρ θα εγκαινιάσει, με την ιδιότητα της υπεύθυνης και της FIBOL, της Διεθνούς Ομοσπονδίας των Βιβλιοθηκών Λακανικής Κατεύθυνσης, μια ελληνική λακανική βιβλιοθήκη, που θα στεγάζεται στην οδό Ρεθύμνου 12, πίσω από το Αρχαιολογικό Μουσείο.
 Νωρίτερα όμως, απόψε το βράδυ δηλαδή, θα βρεθεί στο Γαλλικό Ινστιτούτο σε μια βραδιά για τον πατέρα της που θα έχει πολύ ενδιαφέρον – φέτος κλείνουν άλλωστε 30 χρόνια από τον θάνατό του. Στην πραγματικότητα πρόκειται για ημερίδα που αρχίζει στις 16.00 με την προβολή της ταινίας του Ζεράρ Μιλέρ «Ραντεβού με τον Λακάν». Στις 17.30 θα ακολουθήσει στρογγυλή τράπεζα με τους Ντόρα Περτέση (η εισήγησή της έχει τίτλο «Ο Λακάν και η λογοτεχνία»), Βλάση Σκολίδη («Οταν ο Λακάν μιλούσε για έρωτα»), Δημήτρη Βεργέτη («Η ανατρεπτική επιστροφή στον Φρόιντ του Λακάν»), με συντονισμό της ψυχαναλύτριας Γεωργίας Φουντουλάκη.
 Στις 19.30 θα πραγματοποιηθεί η ομιλία της Ζιντίτ Μιλέρ-Λακάν με τίτλο «Λακάν, ο μίτος της Αριάδνης», καθώς και ομιλία του πανεπιστημιακού, φιλόσοφου και ψυχαναλυτή Φρανσουά Ρενιό. Παρουσίαση των ομιλητών θα κάνει ο πρόεδρος της Ελληνικής Εταιρείας της Νέας Λακανικής Σχολής, Επαμεινώνδας Θεοδωρίδης.
 Η άφιξη της Ζιντίτ Μιλέρ συμπίπτει και με την έκδοση, από τις εκδόσεις Ψυχογιός, του βιβλίου του Ζακ Λακάν «Σεμινάριο Εικοστό». Είναι ένα λακανικό σεμινάριο με θέμα την απόλαυση, την αγάπη, τη γυναικεία σεξουαλικότητα, το ανέφικτο της σχέσης των δύο φύλων.




								Tagged with: François Regnault • Grèce • Jacques Lacan • Judith Miller • Ta nea 
							
