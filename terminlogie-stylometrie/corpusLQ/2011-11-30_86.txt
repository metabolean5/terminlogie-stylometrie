

A proposito del progetto del regolamento sul permesso di psicoterapeuta.
La nostra collega Anne Béraud, ci trasmette da Montreal la seguente lettera, di cui è lei stessa autrice, e che è stata firmata da più di 150 operatori clinici.  La lettera è stata   pubblicata sul  LQ n° 95.
 
 
Al Signor Presidente dell’Ufficio delle Professioni del Quebec,
 
Montreal, 10 novembre 2011,
 
Signor Presidente,
noi ci interroghiamo e vi trasmettiamo le nostre inquietudini, in merito al Progetto del regolamento sul permesso di psicoterapeuta, e a proposito del punto 3 della Sezione III: “Quadro degli obblighi di formazione continua”, pagina 4447 della Gazzetta Ufficiale del Quebec, del 5 ottobre 2011, 143° anno, N°40.
 
Vi è dichiarato:
“3. Il medico o lo psicologo che esercita la psicoterapia e il titolare del permesso di psicoterapeuta devono accumulare almeno 90 ore di formazione continua in psicoterapia, effettuate in un periodo di 5 anni.
Il medico deve scegliere le attività di formazione continua fra quelle previste dal programma di formazione continua in psicoterapia, adottato dal Collegio dei medici del Quebec.
Lo psicologo e il titolare del permesso di psicoterapeuta devono scegliere le attività di formazione continua  fra quelle previste dal programma di attività di formazione continua in psicoterapia, adottato dall’Ordine degli psicologi del Quebec.”
 
Così, nulla è precisato in merito al “programma di attività di formazione continua in psicoterapia” adottato dal Collegio dei medici e dall’Ordine degli psicologi del Quebec, né sul processo di attuazione di questo programma. Il quadro che regola la scelta di queste attività di formazione continua non è chiaro nel punto menzionato. Su quali criteri, a partire da quali imperativi, si baseranno il Collegio dei medici del Quebec e l’Ordine degli Psicologi del Quebec, per adottare le attività che saranno riconosciute a titolo di formazione continua in psicoterapia? A noi dispiacerebbe che l’Ordine degli Psicologi e il Collegio dei medici detenessero il monopolio delle attività di questa formazione.
 
 La nostra pratica professionale psicanalitica si è trovata inclusa nella Legge 21.  Domandiamo ora che le nostre attività di formazione continua, proprie alla psicanalisi, siano riconosciute e prese in considerazione.  Gli psicanalisti dispongono di loro specifici luoghi di formazione (Associazioni locali e internazionali, Scuole, Società, Istituti) che dispensano formazioni appropriate all’esercizio della psicanalisi. La formazione dello psicanalista, necessitando per definizione di una formazione permanente, non può essere duplicata da una formazione continua dispensata dall’Ordine degli Psicologi del Quebec.
 
Gli psicoterapeuti di orientamento psicanalitico, così come gli studenti che scelgono di orientarsi a partire dalla psicanalisi, sono ugualmente preoccupati su ciò che sarà accreditato dall’OPQ come formazione continua accettabile, e desiderano, anch’essi, avere accesso alle formazioni specificatamente collegate alla psicanalisi.
 
Così, di fronte all’indeterminatezza di questo articolo del regolamento, e davanti al rischio che il programma delle attività di formazione continua adottato dall’OPQ (a cui il regolamento lascia tutta la libertà) si dimostri troppo restrittivo,  se non adirittura poco pertinente, per la nostra pratica psicanalitica e  psicoterapeutica ad orientamento psicanalitico, noi domandiamo quanto segue:
1)    di avere accesso, prima che il governo approvi questo progetto di regolamento, a ciò che l’Ufficio delle professioni del Quebec, il Collegio dei medici del Quebec et l’OPQ considerano come formazione continua accettabile.
2)    di ottenere la conferma che le formazioni psicanalitiche siano riconosciute come formazione continua.  
Noi siamo del parere che queste domande non entrino per nulla in contraddizione con la Legge 21 che al punto 187.3.1. della pagina 10 indica:
 
“L’ufficio, per regolamento, determina:
(…)
il quadro degli obblighi della formazione continua che il medico o lo psicologo che esercita la psicoterapia, o il titolare del permesso di psicoterapeuta, devono seguire, secondo le modalità fissate dalla risoluzione del Consiglio di amministrazione del Collegio dei medici del Quebec e dell’Ordine professionale degli psicologi del Quebec, le sanzioni che derivano dal non rispetto di tali obblighi, e all’occorrenza, i casi di dispensa.”
 
Ringraziandola della sua attenzione su questo punto cruciale,
le rivolgiamo, Signor Presidente,  i nostri distinti saluti.
 
In allegato la lista dei firmatari.
 
(Trad. Cinzia Crosali.)





								 
							
